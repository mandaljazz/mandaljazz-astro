---
layout: ../../layouts/FestivalCommitteePositionLayout.astro
title: Sjauesjef
id: sjauesjef
fee: 7 500 (utbetales mot skattekort eller på faktura)
start: 1. april 2025
end: 1. august 2025
filled: true
---

### Rollebeskrivelse

Sjauesjefen har ansvaret for hele festivalområdet, og er riggeleder fra oppstarten av riggingen til alt er pakket sammen etter festivalen. Ansvaret inkluderer også å være sjef for en gjeng med sjauere, og følge opp disse. Det forutsettes deltakelse i festivalkomiteen fra mai, og forberedelser før festivalen. Som sjauesjef er det ekstra viktig at man tar ansvar for at all rigging foregår på en sikker og trygg måte iht. festivalens retningslinjer og annet lovverk som er aktuelt.

<img
  src="/festivalkomite/sjauesjef.jpg"
  alt="Festivalkomiteen"
  class="rounded-lg shadow-lg"
/>

### Ansvarsområder

#### Forberedelser

- Melde fra til frivilligkoordinator ditt behov for frivillige før og under festivalen. Du skal ikke gjøre jobben alene!
- Lage riggeplan, vaktlister og eventuelle bestillinger av utstyr og materialer.
- Sjekke lager på forhånd for å få status på hva vi trenger, hva vi har og hvor ting er

#### Rigge festivalområdet

- Festivaltelt ink. scene, bord, sitteplasser for publikum, gulv, amfi, bar, pynt, lys, molton.
- Bakgården, ink. pergolaer, møblering, pynt, lys, ved, skilting og sprø påfunn.
- Kaféen innendørs ink. møblering, lys, lydanlegg, pynt.
- Det er sjauesjefens ansvar å holde orden på lageret (gjelder kun riggeting), kaste ting ved behov og sørge for at alt blir oversiktlig og forsvarlig lagret fram mot neste festival.

#### Kontakt med samarbeidspartnere

- Sjauesjefen er den som har kontakt med, og koordinerer henting og levering av utstyr som vi låner fra eksempelvis Hr. Redaktør, riggeutstyr fra Kulturfabrikken, planter fra Aurebekk gartneri og andre.

#### Sjauing under festivalen

- Det er alltid behov for sjauere til å gjøre forefallende arbeid under selve festivalavviklingen, slik som rigging av stoler, omrigging pga. regn, sikring av telt, kjøring av utstyr o.l.
- Sjauesjef skal sette opp 2 sjauere hver dag under festivalen, eller sikre at dette blir gjort på en annen måte. Dersom det ikke er nok frivillige til dette, må det meldes til frivilligkoordinator. Det kan evt. innføres en egen “potet”-rolle i festivalen.
- Nedrigg sammen med teknikere lørdag kveld etter siste konsert (4 personer, edru og kvikke).

Det gjøres oppmerksom på at listen over arbeidsoppgaver ikke er uttømmende, og at det overordnede ansvaret for området hviler på sjauesjefen.

### Annen informasjon

Som sjauesjef er du medlem av festivalkomiteen, med de fordeler og ansvar det medfører (sosiale arrangementer, seminarer, kurs, planleggingstimer), og du er ansvarlig for en gruppe på festivalen. Det betyr at du har en lederstilling i festivalen, og det forventes at man følger festivalens retningslinjer og er en ansvarlig sjef.

Din nærmeste leder er festivalsjef, men personalansvaret hviler på styret.
