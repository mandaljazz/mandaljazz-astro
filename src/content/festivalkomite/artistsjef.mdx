---
layout: ../../layouts/FestivalCommitteePositionLayout.astro
title: Artistsjef
id: artistsjef
fee: 5 000 (utbetales mot skattekort eller på faktura, 2 500 ekstra for kontraktsarbeid)
start: 1. mai 2024
end: 1. august 2024
filled: true
---

### Rollebeskrivelse

Som artistansvarlig har du ansvaret for festivalens artister fra kontraktene er underskrevet til festivalen er ferdig avviklet. På dette tidspunktet har festivalsjefen allerede signert kontrakter med artistene og booket alle reiser og overnattinger, slik at dette faller utenfor artistansvarligs ansvarsområde. Festivalsjef lager også teknisk kjøreplan og setter lydprøvetidene.

<img
  src="/festivalkomite/artistsjef.jpg"
  alt="Festivalkomiteen"
  class="rounded-lg shadow-lg"
/>

### Ansvarsområder

#### Forberedelser

- Melde fra til frivilligkoordinator ditt behov for frivillige før og under festivalen. Du skal ikke gjøre jobben alene!
- Få brief på de ulike artistene av booking/festivalsjef i forkant for å være godt forberedt på de ulike avtalene

#### Koordinere artistens reise og opphold

- Avtale adkomst/avreise med artistene og eventuelt koordinere transport. Festivalen tilbyr normalt ikke transport til/fra flyplass eller togstasjon, men i noen tilfeller vil det være aktuelt, eksempelvis for utenlandske artister. Da må behov for sjåfører meldes inn av artistsjef til frivilligkoordinator.
- Innhente ankomsttider og avreisetider for alle artister og enten vise dem til hotell/overnattingssted eller informere dem tilstrekkelig om dette.
- Informere artister om tidspunkter og steder for backstage, get-in, lydprøver, konserttider og annen relevant informasjon de trenger for å gjennomføre konserten

#### Backstage og bevertning

- Innhente spesielle behov fra artister for rider/servering backstage. NB! mandaljazz leverer ikke rider som spesifisert av artist, men bruker et eget standardutvalg. Utvalget er dersom artisten har spesielle behov, allergier, eller andre hensyn som gjør at vi må skaffe spesielle ting. Da gjør vi det. Artister er allerede informert i kontrakt om dette, men det skal gjentas i direkte kontakt med artisten. Eksempelvis må det spørres om å låne håndklær på et hotell og skaffes vannflasker og handles inn øl og vin til backstage. Vi pleier å bestille baguetter fra Nødings delikatesse!

- Booke bord på restaurant for middag/lunsj for de artistene som skal ha det, og passe på å informere restaurant om antall enheter som dekkes av mandaljazz.
- Rydde backstager og holde orden under festival og rigge ned etter festival

#### Konsertavvikling

- Være artistens kontaktpunkt til festivalen
- Sørge for at artister går på scenen i tide og avslutter i tide
- Være kontaktledd mellom artist og teknikere

#### Kontraktsarbeid (valgfritt)

- Artistsjef kan dersom hen vil, ta ansvar for å inngå kontrakter med artistene, og dermed overta ansvaret for artistene fra og med kontraktinngåelse (rundt påske). Dette innebærer å lage kontrakter for alle artister og sørge for at all dokumentasjon og alle avtaler blir gjort.

### Annen informasjon

Som artistansvarlig er du medlem av festivalkomiteen, med de fordeler og ansvar det medfører (sosiale arrangementer, seminarer, kurs, planleggingstimer), og du er ansvarlig for en gruppe på festivalen. Det betyr at du har en lederstilling i festivalen, og det forventes at man følger festivalens retningslinjer og er en ansvarlig sjef.

Din nærmeste leder er festivalsjef, men personalansvaret hviler på styret.
