---
layout: ../../layouts/FestivalCommitteePositionLayout.astro
title: Markedssjef
id: markedssjef
fee: 15 000 (utbetales mot skattekort eller på faktura)
start: 1. oktober 2023
end: 1. oktober 2024
filled: true
---

### Rollebeskrivelse

Markedssjefen har det overordnede ansvaret for festivalens grafiske profil, markedsføring, billettsalg og kontakt med pressen. Markedssjefen leder markedsgruppa og kan delegere flere ting, men står til enhver tid ansvarlig for at oppgavene utføres. Markedssjef har ansvaret for resten av de frivillige i markedsgruppa under festivalen, og skriver vaktlister til disse.  
Markedssjefen jobber både før, under og etter festivalen for å holde liv i våre sosiale medier gjennom hele året og for å avvikle billettsalget på nett.

<img
  src="/festivalkomite/markedssjef.jpg"
  alt="Festivalkomiteen"
  class="rounded-lg shadow-lg"
/>

### Ansvarsområder

#### Artistslipp

- I samarbeid med bookingkomiteen har markedssjefen ansvar for å lage en plan for hvilke artister som slippes når. Markedssjefen utfører disse artistslippene, og det skal legges ut på alle våre kanaler samt nettside.

#### Billetter

- Før billettsjefen tar over ansvaret for billettsalg i døra osv. under selve festivalen, er det markedssjefens ansvar at billettene legges ut digitalt for salg.
- Første billettslipp skjer gjerne i november/desember med early bird rabatter. Komiteen bestemmer billettprisene, og dette må skje før markedssjefen legger ut billettene digitalt. Det skal legges ut festivalpass, dagspass, og enkeltbilletter, samt studentbilletter til reduserte priser.

#### Innhold i sosiale medier

- Markedssjef står utenom artistslipp ganske fritt til hva slags innhold man ønsker og kan lage til sosiale medier i månedene før festival. Men vi ønsker å være synlige månedene i forkant da vi allerede i november/desember pleier å starte det første billettsalget. Når det nærmer seg festival er det ofte mye informasjon som skal ut og man har muligheten til å selge flere billetter, så hyppigheten på poster øker nærmere og nærmere festival. Ut fra dette lager markedssjefen en strategi eller fremdriftsplan på hva som postes når.
- I tillegg har markedssjef ansvar for å poste ting på etterspørsel fra de andre gruppelederne - f.eks. info om mat og meny fra matansvarlig/baransvarlig, takkepost til våre sponsorer eller påmeldingsskjema for frivillige fra frivilligkoordinator. OBS: markedssjefen har ikke nødvendigvis ansvaret for å lage alt dette, og kan kreve at gruppelederen som etterspør en post på sosiale medier leverer hele eller deler av teksten som ønskes postes samt et bilde eller video.

#### Dialog med pressen

- Markedssjef skriver pressemeldinger og sender ut til både lokal og nasjonal presse. Dette kan f.eks. sendes ut når programmet er ferdig og sluppet, eller ved andre større eller spesielle anledninger for festivalen gjennom året som kan gi festivalen positiv omtale og synlighet. Man kan gjerne henvise til festivalsjef Eirik i pressemeldingen dersom de ønsker intervju.

#### Vaktlister

- Markedssjef har dialog med sine frivillige fotografer, videofotografer og eventuelt SoMe-folk i forkant av festival, finner ut hvem som kan jobbe når, og lager en vaktliste ut fra dette.
- Dersom noen er syke eller ikke kan møte opp, har markedssjefen selv ansvar for å finne noen til å steppe inn dersom det er nødvendig.

#### Grafikk

- Markedssjef er ansvarlig for kommunikasjon og bestilling av print fra Sjograf. Dette gjelder alt av trykk på papir.
- Markedssjef har også ansvar for at mat- og barmenyer ferdigstilles i god tid til å lage disse grafisk og bestille, samt eventuelle flyers, plakater og programblad, eller andre ting som blir etterspurt fra andre gruppeledere.
- Markedssjefen er vår eneste kontaktperson til Sjograf for enkelhets skyld.

### Annen informasjon

Som markedssjef er du medlem av festivalkomiteen, med de fordeler og ansvar det medfører (sosiale arrangementer, seminarer, kurs, planleggingstimer), og du er ansvarlig for en gruppe på festivalen. Det betyr at du har en lederstilling i festivalen, og det forventes at man følger festivalens retningslinjer og er en ansvarlig sjef.

Din nærmeste leder er festivalsjef, men personalansvaret hviler på styret.
