---
layout: ../../layouts/FestivalCommitteePositionLayout.astro
title: Barsjef
id: barsjef
fee: 3 000 (utbetales mot skattekort eller på faktura)
start: 1. april 2024
end: 1. august 2024
filled: true
---

### Rollebeskrivelse

Som barsjef er du ansvarlig for servering av drikke under Mandaljazz. Dette inkluderer ikke bare å sette opp og drifte bar i festivalteltet, men også å søke skjenkebevilling, bestille varer, lage meny, skaffe nok kjøleskap, lage vaktlister og ikke minst sørge for forsvarlig drift av baren mht. skjenkeloven.

<img
  src="/festivalkomite/barsjef.jpg"
  alt="Festivalkomiteen"
  class="rounded-lg shadow-lg"
/>

### Ansvarsområder

#### Forberedelser

- Lage meny, bestille varer og planlegge bardriften.
- Søke skjenkebevilling (Eirik, Marte og Morten har skjenkeprøven og kan være skjenkestyrer).
- Melde behov for frivillige til frivilligkoordinator, og lage vaktlister for baren (e).
- Legge inn varer med riktige priser og moms i iZettle (sette seg inn i regelverket).

### Baren

- Sette opp bar i samarbeid med Sjauesjef og lage en god logistikkløsning for servering av drikke.
- Vi har pleid å bestille øl fra Nua Brygghus. Dette må gjøres i god tid i forveien.
- Sette priser og meny i samarbeid med festivalkomiteen.
- Bestille varer.
- Bestemme åpningstider i samarbeid med festivalkomiteen.
- Drive baren under festivalen.

#### Andre ansvarsområder

- Barsjef bør vurdere om det skal settes opp bar i bakgården. Det anbefales at dette gjøres dersom man har nok frivillige til det.
- Etter festival skal varer returneres til polet/butikk (retur).
- Levere skjenkerapport til kommunen .
- Holde kontroll på varelageret, og sørge for at alkohol er innelåst når barpersonalet ikke er til stede.
- Barpersonalet er ansvarlig for at festivalområdet og kafeen holdes rent og ryddig. Man kan for enkelhets skyld betrakte hele skjenkeområdet som en restaurant som barpersonalet har ansvar for.

### Annen informasjon

Som barsjef er du medlem av festivalkomiteen, med de fordeler og ansvar det medfører (sosiale arrangementer, seminarer, kurs, planleggingstimer), og du er ansvarlig for en gruppe på festivalen. Det betyr at du har en lederstilling i festivalen, og det forventes at man følger festivalens retningslinjer og er en ansvarlig sjef.

Din nærmeste leder er festivalsjef, men personalansvaret hviler på styret.
