---
layout: ../../layouts/FestivalCommitteePositionLayout.astro
title: Frivilligkoordinator
id: frivilligkoordinator
fee: 7 500 (utbetales mot skattekort eller på faktura)
start: 1. oktober 2024
end: 1. august 2025
filled: true
---

### Rollebeskrivelse

Frivilligkoordinatoren har et overordnet ansvar for å rekruttere frivillige til festivalen, og at de frivillige får den informasjonen de trenger og blir ivaretatt på en god måte..
Frivilligkoordinator er den første de nye frivillige på festivalen blir kontaktet av, og er på den måten frivillig-gjengens ansikt utad.

<img
  src="/festivalkomite/frivilligkoordinator.jpg"
  alt="Festivalkomiteen"
  class="rounded-lg shadow-lg md:max-w-md"
/>

### Ansvarsområder

#### Verve frivillige

- Lage frivillig-påmeldingsskjema og få kommunikasjonsansvarlig til å poste på nettside og sosiale medier
- Eventuelt planlegge andre poster om det å være frivillig i samarbeid med kommunikasjonsansvarlig
- Legge ut post på frivillig.no og i relevante facebook-grupper for å nå nye frivillige
- Reklamerere for å være frivillig på Mandaljazz hos voksenopplæringen, NAV, Norsk Folkehjelp, Røde Kors, Vågsbygd vgs., SKAP folkehøyskole og andre relevante steder. Ved behov og mulighet - dra på besøk og hold en presentasjon eller lignende.
- Finne et estimert antall frivillige som er minimum for å klare å gjennomføre festival. Dette gjøres gjerne i samarbeid med resten av komiteen.

#### Ønske de frivillige velkommen

- Sende ut velkomstmail til de frivillige.
- Sende ut festivalens retningslinjer og varslingsrutiner til ALLE frivillige.

#### Dele inn i grupper

- De frivillige ønsker seg hvilken gruppe de vil være i. Når man begynner å få inn en del påmeldinger kan frivilligkoordinator begynne å dele inn i grupper. Når en frivillig er satt i en gruppe, kommer mesteparten av informasjonen frem mot festival fra gruppeleder.
- Sende ut mail til frivillige om hvilken gruppe man er plassert i, og hvem som er gruppeleder.
- Sørge for at hver gruppe får minimum det antallet gruppelederne mener de trenger for å klare det mest nødvendige!

#### Sørge for trivsel

- Under selve festivalen har frivilligkoordinator det overordnede ansvaret for at alle frivillige har det bra. Det er derfor ønskelig at frivilligkoordinator er til stede flest mulig av dagene med opprigg i forkant av festivalen.
- Frivilligkoordinator har ansvar for gjennomføringen av sosiale arrangementer i opprigg-uka, men gjerne i samarbeid med festivalsjef, nestleder og matansvarlig. Dette har tidligere vært kick-off og volleyball, men ønsker man flere og/eller andre aktiviteter står frivilligkoordinator fritt til å også finne på noe nytt.
- Dersom matansvarlige ikke er tilstede alle dager i opprigg, har frivilligkoordinator ansvaret for å ordne mat til sjauere som rigger opp. Dette kan også delegeres, men frivilligkoordinator sørger for at det skjer. Frokost, lunsj og middag.

#### Evaluering

- Sende ut anonymt evalueringsskjema i etterkant av festival for å se hvordan de frivillige faktisk hadde det, og for å få konstruktive tilbakemeldinger til neste år

#### Verneombud

- Dersom verneombud ikke er tilgjengelig under festivalen, vil frivilligkoordinator vikariere i denne rollen

### Annen informasjon

Som frivilligkoordinator er du medlem av festivalkomiteen, med de fordeler og ansvar det medfører (sosiale arrangementer, seminarer, kurs, planleggingstimer), og du er ansvarlig for en gruppe på festivalen. Det betyr at du har en lederstilling i festivalen, og det forventes at man følger festivalens retningslinjer og er en ansvarlig sjef.

Din nærmeste leder er festivalsjef, men personalansvaret hviler på styret.
