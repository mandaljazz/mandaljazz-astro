---
title: Billettsjef
fee: true
start: 1. mai 2026
end: 1. august 2026
filled: true
---
### Rollebeskrivelse

Billettsjefen har ansvar for iZettle (vårt betalingssystem for kortbetalinger), og salg av alle varer der, unntatt barvarer. Billettsjefen leder billettgjengen, sørger for at det er laget vaktlister, at det er nok billettører på jobb til enhver tid, har ansvar for eventuelle billettkjøp i døra og har ansvar for innslipp. Billettgjengen har publikumsansvaret under alle konserter og arrangementer.

![](/festivalkomite/ute-i-sola.jpg)

### Ansvarsområder

#### Forberedelser

*   Sørge for at vi har nok armbånd/stempel i forskjellige farger til de ulike billettypene, og lage system på dette. Husk at rullestolbrukere med ledsagerbevis får gratis inngang til sin ledsager.
    
*   Innkjøp: eventuelt flere armbånd + ørepropper
    
*   Holde kontakt med frivillige i billettgjengen i forkant av festivalen og lage vaktlister tilpasset tilgjengelighet
    
*   Legge alle varetyper (billetter, merch, mat, drikke osv.) inn med riktige priser og moms i iZettle.
    
*   Lære opp frivillige i iZettle og validering av billetter osv.
    
*   Sørge for at det blir satt opp billettstand og merch-butikk
    

#### Under festivalen

*   Overordnet ansvar for at alle billettører møter der de skal til oppsatt tid, på flere ulike venuer
    
*   Sørge for at billettører teller antall publikummere på hver konsert og noterer dette ned
    
*   Selge merch og holde system på merch-beholdning
    
*   Holde system på validering og armbånd
    

### Annen informasjon

Som billettsjef er du medlem av festivalkomiteen, med de fordeler og ansvar det medfører (sosiale arrangementer, seminarer, kurs, planleggingstimer), og du er ansvarlig for en gruppe på festivalen. Det betyr at du har en lederstilling i festivalen, og det forventes at man følger festivalens retningslinjer og er en ansvarlig sjef.

Din nærmeste leder er festivalsjef, men personalansvaret hviler på styret.