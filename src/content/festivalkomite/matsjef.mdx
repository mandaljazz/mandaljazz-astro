---
layout: ../../layouts/FestivalCommitteePositionLayout.astro
title: Matsjef
id: matsjef
fee: 5 000 (utbetales mot skattekort eller på faktura, 2 500 ekstra for artistmat)
start: 1. april 2025
end: 1. august 2025
filled: true
---

### Rollebeskrivelse

Som matsjef er du ansvarlig for servering av mat til publikum og frivillige under mandaljazz. Dette inkluderer matservering til frivillige helt fra søndagen før festivalen, til og med søndagen etter festivalen, og matsalg til artister under festivalen. Matsjefen bestemmer selv ambisjonsnivået på serveringen, men det forventes at menyen og kjøkkenet reduserer avfall, og at det fokuseres på kortreist mat, økologiske varer og matkvalitet.

<img
  src="/festivalkomite/matsjef.jpg"
  alt="Festivalkomiteen"
  class="rounded-lg shadow-lg"
/>

### Ansvarsområder

#### Forberedelser

- Lage meny, bestille varer og planlegge matserveringen i henhold til budsjett
- Melde behov for frivillige til frivilligkoordinator, og lage vaktlister for matserveringen
- Sørge for at man har tillatelse fra Mattilsynet og at de riktige hygienetiltakene er på plass
- Legge inn varer med riktige priser og moms i iZettle (sette seg inn i regelverket)
- Ved laging av artistmat: Motta diettlister, tidspunkter og ønsker fra artistsjef og planlegge matserveringen deretter

#### Servering til frivillige

- Det skal serveres frokost, lunsj og middag til frivillige daglig fra søndagen før festivalen til og med søndagen etter festivalen
- Matansvarlige har også ansvar for kaffe, snacks, vann og “forpleining” av frivillige i riggeperioden
- NB! Under selve festivalen kan enkelte måltider utgå dersom det ikke er behov
- Det åpnes for å bestille mat (take-away) eller ordne ting på andre måter enn å lage maten selv dersom det skorter på frivillige eller tid

#### Servering til publikum

- mandaljazz har blitt berømt for sitt gode kjøkken, og det er et ønske at dette skal videreføres, men likevel må det presiseres at det er matsjefen som bestemmer ambisjonsnivået på serveringen. Det forventes ikke at man kopierer tidligere år, og det er lov å tenke fritt om hvordan man ønsker å innrette matserveringen
- Det skal selges mat til publikum alle dager under festivalen
- Matsalget skal skje på en forsvarlig måte iht. gjeldende regler og retningslinjer
- Matsalget skal ta hensyn til økonomi, og forsøke å tjene inn penger til festivalen.

#### Artistmat

- Dersom matsjefen også har ansvar for artistmat, må det planlegges servering av middag til ca. 50 personer på de tidspunktene artistsjefen og matsjefen blir enige om. Typisk mellom lydprøver og konsert

#### Frivilligfest

- Matgjengen lager mat til frivilligfesten, og har sammen med frivilligkoordinator ansvar for å rigge i stand til frivilligfest med mat, drikke og et fint lokale

### Annen informasjon

Som matsjef er du medlem av festivalkomiteen, med de fordeler og ansvar det medfører (sosiale arrangementer, seminarer, kurs, planleggingstimer), og du er ansvarlig for en gruppe på festivalen. Det betyr at du har en lederstilling i festivalen, og det forventes at man følger festivalens retningslinjer og er en ansvarlig sjef.

Din nærmeste leder er festivalsjef, men personalansvaret hviler på styret.
