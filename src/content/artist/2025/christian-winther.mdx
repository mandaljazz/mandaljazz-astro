---
imageAttribution: Selma Winther Mossefin
title: Christian Winther med Anja Lauvdal
shortTitle: Christian Winther
author: src/content/authors/kim-klev.mdx
tagline: Winther/Lauvdal og legenden om Atlant-is.
venue: Buen (Elvesalen)
concertStartAt: 2025-06-28 16:00
spotifyUrl: https://open.spotify.com/artist/5bck86NoA4cEbFk0fFGErB
youtubeUrl: https://www.youtube.com/watch?v=HnkljbG8zrk
sponsoredByBergesenstiftelsen: false # true hvis logoen til Bergesenstiftelsen skal vises, false hvis ikke
hideFromProgram: false # true hvis den skal skjules fra programsiden, false hvis den skal vises
hideFromArtistList: false # true hvis den skal skjules fra forsiden, false hvis den skal vises
# releaseAt: åååå-mm-ddThh:mm # hvis satt, skjules fra forsiden til denne datoen
isFree: false # true hvis den er gratis, false hvis ikke
requiresFreeTicket: false # true hvis konserten er gratis, men krever gratisbillett
isPlaceholder: false
isMorgensolo: false
isBestillingsverk: false
order: 9 # Rekkefølgen på forsiden. Lavere er bedre.
image: /2025/artist/christian-winther.jpg
---

Det finnes en fascinerende hårfin grense mellom “skrangel” og kontrollert støy, mellom å lage musikk som er doven og musikk som er meditativ, messende og transeinduserende. Når vi lytter til det knallbra nye albumet til gitarist Christian Winther, mister vi rett og slett litt grep om tida.

Dette er musikk som suser avgårde i et bedagelig tempo, ispedd vrengitar og uventede akkordvendinger, og det føles vanskelig å stadfeste akkurat hva som gjør at det _sitter_. Sånn sett føles Christian som en skikkelig luring, en kar med pokeransikt og mange ess i ermet.

Selv om andrealbumet _Urfuglen_ (2022) ble av Klassekampen omtalt som intet mindre enn Årets Norske Album (!), synes vi den ferske tredjeplata _Sculptures from Under the City Ice_ er det beste han har gjort. Det føles som en glemt liten genistrek fra 80- og 90-tallets kunstrock-undergrunn, som om den har ligget nedgravd i permafrost og endelig har tint fram.

Plata er produsert av lydkunstner Lasse Marhaug, og er spilt inn sammen med et sant a-lag av Winthers generasjon norske jazzmusikere: Lars Ove Fuzz-heim på gitar, Magnus Nergaard på bass, Hans Hulbækmo på trommer og Anja Lauvdal på synthesizere.

Winther forteller at han under arbeidet med albumet “forestilte meg et veldig spesifikt sted fra der jeg vokste opp, omringet av vann og sterk vind; et slags majestetisk sted, et naturreservat”. Albumet ble til under uvante omstendigheter: Winther og hans kreative partner og livspartner Anja Lauvdal hadde solgt leiligheten sin i Oslo, kjøpt en tomt utenfor byen og ventet barn. De beskriver det som en “liminal tilstand”, hvor de “fulgte intuisjon og ventet nytt liv”.

_Liminal_ betyr å befinne seg på grensen mellom to tilstander, å være i en overgangsfase, og det er også her _Sculptures from Under the City Ice_ befinner seg. Det er musikk midt mellom det håndfaste og det åndelige, mellom natur og by, mellom yin og yang.

På årets Mandaljazz vil Christian Winther opptre som en duo, sammen med Anja Lauvdal. Anja er fra Flekkefjord og er hva vi vil kalle en sertifisert Mandaljazz-venn, som har spilt hos oss utallige ganger, blant annet en flott solokonsert i Elvesalen i 2023. Vårt tips: Lukk øynene og drøm deg bort.
