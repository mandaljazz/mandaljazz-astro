---
imageAttribution: Harald Opheim
title: Gard Nilssen's Supersonic Orchestra
shortTitle: Supersonic Orchestra
author: src/content/authors/kim-klev.mdx
tagline: The Big Bang big band!
venue: Teltet
concertStartAt: 2025-06-27 21:00
spotifyUrl: https://open.spotify.com/artist/3u2D07fQgmw1hOjGo8nMOL?si=gQDgwp7hTxW9DPae728rng
youtubeUrl: https://www.youtube.com/watch?v=wpGTQr-CEsM
sponsoredByBergesenstiftelsen: false # true hvis logoen til Bergesenstiftelsen skal vises, false hvis ikke
hideFromProgram: false # true hvis den skal skjules fra programsiden, false hvis den skal vises
hideFromArtistList: false # true hvis den skal skjules fra forsiden, false hvis den skal vises
releaseAt: 2025-04-03 00:00
isFree: false # true hvis den er gratis, false hvis ikke
requiresFreeTicket: false # true hvis konserten er gratis, men krever gratisbillett
isPlaceholder: false
isMorgensolo: false
isBestillingsverk: true
order: 5 # Rekkefølgen på forsiden. Lavere er bedre.
image: /artist/2025/supersonic-orchestra.jpg
---

K-A-K-O-F-O-N-I! Greit, kjære ordbok, jeg hører du sier det betyr "mislyd", "disharmoni", kort sagt: "dårlig lyd" (kakós + phōné). Det er jo virkelig ikke det vi tenker når vi hører den groovy jazzen til trommeslager og bandleder Gard Nilssen og hans massive storband Supersonic Orchestra. For det er jo vitterlig _bra lyd_!

Likevel er kakofoni et ord som trenger seg på i pannelappen i møte med dette bandet. Kanskje er det rett og slett at de har klart å temme dette beistet vi kaller kaos, bråk og skrål. De har rett og slett tatt demonen ved hornene og ridd den inn i solnedgangen. Fordi det _smeller_! når denne elleville besetningen – med totalt 16 (ja, seksten!) representanter fra den nordiske jazzscenens kunstneriske spydspiss – står sammen på scenen og føler hverandre ut.

Det føles rett og slett som om de har funnet en måte å bryte naturlovene på. Det gir liksom ikke helt mening at så mange folk skal kunne spille noenlunde fritt og få det til å swinge. Kanskje vi bare er vant med å tenke for individualistisk. Det finnes jo de som mener at selvet er den store illusjonen, at vi på en måte faktisk bare eksisterer når vi er sammen med andre.

For det er kraften av kollektivet, gruppen og fellesskapet som gjør at Gard Nilssens Supersonic Orchestra treffer så hardt som det gjør. Denne intuitive forståelsen av en felles enhet, en hive mind, har de innarbeida i titlene på sine glimrende to plater, som begge starter med et big bang og strekker seg utover derfra: _If You Listen Carefully the Music is Yours_ (2020) og _Family_ (2023).

Når Supersonic Orchestra endelig gjester Mandaljazz i sommer er vi også klare til å gi oss hen.

### Besetning

- Eirik Hegdal // saksofoner
- Per "Texas" Johansson // saksofoner
- Kjetil Møster // saksofoner
- Maciej Obara // saksofon
- André Roligheten // saksofoner
- Sissel Vera Pettersen // saksofon
- Thomas Johansson // trompet
- Goran Kajfes // trompet
- Erik Johannessen // trombone
- Guro Kvåle // trombone
- Petter Eldh // bass
- Ole Morten Vågan // bass
- Ingebrigt Håker Flaten // bass
- Håkon Mjåset Johansen // trommer
- Hans Hulbækmo // trommer
- Gard Nilssen // trommer
- Jørgen Brennhovd // lyd
