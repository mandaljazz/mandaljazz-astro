---
title: Jaga Jazzist
image: /artist/2026/JJ Atom Brussels.jpg
venue: Teltet
concertStartAt: 2026-07-09 21:00
hideFromProgram: false
hideFromArtistList: false
releaseAt: 2025-12-18 10:00
isFree: false
requiresFreeTicket: false
isMorgensolo: false
isBestillingsverk: false
isBarnekonsert: false
isPlaceholder: false
isNonConcertEvent: false
cancelled: false
sponsoredByBergesenstiftelsen: false
order: 1
spotifyUrl: https://open.spotify.com/artist/68HFSFMCZzyRjkkm9bv5Vt?si=E67Tr0uySaGIL_dusaRQfg
youtubeUrl: https://www.youtube.com/watch?v=tJPplqqZBqE
tagline: Er det jazz? Er det rock? Post-rock kanskje?
---
Jaga Jazzist har eksistert i mer enn 25 år og er et kraftsenter i norsk musikk. Fra den spede starten i Tønsberg i 1994, har Jaga gjennom fire tiår vokst seg til å bli en bauta i det nordiske musikalske landskapet. Med røttene godt plantet i jazzen og ensembleformatet har Jaga Jazzist, der 5 av 8 medlemmer har vært med siden starten, hatt en kontinuerlig trang til å utforske hva det kan bety å være en stor gjeng eksepsjonelt dyktige musikere der målet er at ingen utgivelse skal være lik den forrige.

I august 2020 kom de med sin niende utgivelse “Pyramid” på Flying Lotus' plateselskap Brainfeeder, og det fikk stående ovasjoner i både norske og internasjonale medier. «Pyramid», som er deres første egenproduserte album, ble spilt inn på bare to uker på ei hytte i et koronafritt Sverige i 2019 og resultatet er et meditativt opprivende sci-fi elektronisk akustisk post-prog-jazz-rockalbum, og har blitt sammenlignet med både Khruangbin, Giorgio Moroder, Thundercat, Neu! og Fela Kuti. Selv oppgir de at albumet gir honnør til et bredt spekter av storheter som strekker seg fra 80-tallets Out To Lunch og synth-pioneren Ståle Storløkken til nåværende artister som Tame Impala, Todd Terje og Jon Hopkins. Er det jazz? Er det rock? Post-rock kanskje? Hvem vet.