---
layout: ../../layouts/ArtistLayout.astro
id: dsound
title: D'Sound
author: Kim Klev
authorImage: kim-klev.jpg
tagline: Spice of Life
venue: Teltet
concertStartAt: 2023-06-29T22:00
spotifyUrl: https://open.spotify.com/album/5V0wIAqjnm8mx46DCwKgw7?si=03d2a25a915a4119
youtubeUrl: https://www.youtube.com/watch?v=Li8ExunDsnY
sponsoredByBergesenstiftelsen: false # true hvis logoen til Bergesenstiftelsen skal vises, false hvis ikke
hidden: false # true hvis den skal skjules, false hvis den skal vises
order: 6 # Rekkefølgen på forsiden. Høyere er bedre.
---

D’Sound fremfører suksessalbumet Spice of Life i sin helhet!

Æssid djæzz! Acid jazz er ikke akkurat en av de sjangrene folk er best kjent med i dag, men for tre tiår siden var det en ganske stor greie – i hvert fall om man ble revet med på bølgen av klubbmusikk fra Storbritannia. Det er en flott subsjanger, som befinner seg i krysningspunktet mellom neosoul og DJ-undergrunnen.

D'Sound er selve bandet som kan sies å ha importert acid jazz til Norge, og samtidig vært med på å revitalisere soul og R&B her på berget. I 1997 sprang de ut av Head On, det som den gang da var den feteste nattklubben i Oslo, og pangdebuterte med albumet "Spice of Life". 

Selv hipsterne i blekka Natt & Dag digga greia deres – et greit tegn på at D'Sound hadde pulsen på samtiden. "Spice of Life" ble beskrevet som et "funky paradigmeskifte" av forfatter og musiker Petter Aagaard i anledning skivas 25-årsjubileum i fjor – som en del av bokserien Norske Albumklassikere. 

Vi kunne ikke si nei da Stein Austrud – mandalitt, kapellmester for fjorårets fenomenale åpningskonsert, og D'Sounds "skjulte" fjerde medlem – tok kontakt og foreslo en konsert hvor bandet spiller hele "Spice of Life", med originalbesetningen (inkludert vokalist Simone Eriksrud) og de originale vintage-instrumentene som er brukt på skiva. 

D'Sound er kjent som et sabla bra liveband – bare sjekk ut den skamtighte konsertskiva "Live at Rockefeller Music Hall" fra 1998. Som de sier på engelsk: Variety is the spice of life.
