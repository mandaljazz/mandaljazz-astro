---
layout: ../../layouts/ArtistLayout.astro
id: maria-kannegaard
imageAttribution: Jens Westbye
title: Maria Kannegaard
# author: Kim Klev
# authorImage: kim-klev.jpg
noAuthor: true
tagline: «Borte Vekk Meg I Morgen»
venue: Storsalen, Buen
concertStartAt: 2025-06-26T19:00
spotifyUrl: https://open.spotify.com/artist/1Vl24HE8PHCcVec6HHDQUb
tidalUrl: https://tidal.com/browse/artist/31988?u
# youtubeUrl: Lim inn URL-en til Youtube-videoen, e.g. https://www.youtube.com/watch?v=iUd7MoKsRFE
sponsoredByBergesenstiftelsen: false # true hvis logoen til Bergesenstiftelsen skal vises, false hvis ikke
hideFromProgram: false # true hvis den skal skjules fra programsiden, false hvis den skal vises
hideFromArtistList: false # true hvis den skal skjules fra forsiden, false hvis den skal vises
isFree: false # true hvis den er gratis, false hvis ikke
requiresFreeTicket: false # true hvis konserten er gratis, men krever gratisbillett
# externalTicketUrl: https://checkout.ebillett.no/202/events/86112/purchase/setup
isPlaceholder: false
isBestillingsverk: true
order: 1 # Rekkefølgen på forsiden. Høyere er bedre.
---

_Urpremiere på nytt storverk fra en formidabel pianist_

Maria Kannegaard er et sjeldent talent. Som den første kvinnelige instrumentalisten på jazzlinja i Trondheim, har hun siden 90-tallet vært en særegen pianist og komponist i det norske jazzlandskapet. Hun har et uttrykk som har blitt beskrevet som direkte, ærlig, og med en egen evne til å berøre lytterne. Musikken formidles med en dyp inderlighet som bringer lytterne tett innpå hennes fascinerende og betagende musikalske verden.

Kannegaard har et særlig dypt bånd med flygelet, og i jakten på et rom og et instrument som kan gi musikken akkurat de omstendighetene den fortjener, vil urpremieren på hennes bestillingsverk finne sted i Storsalen, i samarbeid med Buen kulturhus. Dette er et etterlengtet verk som har vært under planlegging i flere år, og som nå endelig får se verdens lys!

Som fortalt i den kritikerroste podkasten <a class="link" href="https://radio.nrk.no/podkast/radiodokumentaren/sesong/pianisten" target="_blank">Pianisten (NRK, 2023)</a> har Maria en sterk skaperkraft i seg, og trioen med bassist Ole Morten Vågan og trommeslager Thomas Strønen har vært hennes musikalske hovedmedium siden 90-tallet. De utfyller og understøtter hverandre musikalsk på en så unik måte at Geir Rakvaag, anmelder i Dagsavisen, kalte dem “Norges beste band, uavhengig av sjanger” (Dagsavisen 17. September 2023).

Albumet «Sand i En Vik» med Maria Kannegaard Trio ble belønnet med Spellemannprisen 2020, og tidligere i år ble Maria også tildelt Buddy-prisen, den gjeveste utmerkelsen vi har i norsk jazz.

Til dette verket har trioen også fått med seg Helge Sten, bedre kjent som Deathprod, en yppersteprest innen dunkle norske droner, og en av Norges mest bejublede elektroniske musikere, ikke minst internasjonalt. Hans deltakelse vil garantert gi musikken en ny dimensjon, og vi gleder oss vilt til å se og høre resultatet!

### Medvirkende

- Maria Kannegaard // piano
- Ole Morten Vågan // bass
- Thomas Strønen // trommer
- Deathprod // elektronikk

_Konserten er støttet av Buen kulturhus og Kulturdirektoratet._
