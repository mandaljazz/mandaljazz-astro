---
layout: ../../layouts/ArtistLayout.astro
id: vs-doom
# imageAttribution: Fotografens Navn
overrideImagePosition: # kan være bg-left, bg-right, eller lignende hvis man vil plassere bildet annerledes enn sentrert, se https://tailwindcss.com/docs/background-position
title: Vs DooM
# shortTitle: Artistsen
# author: Kim Klev
# authorImage: kim-klev.jpg
tagline: Til kamp mot monokultur
venue: Teltet
concertStartAt: 2024-06-29T22:00
spotifyUrl: https://open.spotify.com/artist/4yLus87Bc0d9s6WYKOpC6C
youtubeUrl: https://www.youtube.com/watch?v=8S57EkzH9ZQ
sponsoredByBergesenstiftelsen: false # true hvis logoen til Bergesenstiftelsen skal vises, false hvis ikke
hideFromProgram: false # true hvis den skal skjules fra programsiden, false hvis den skal vises
hideFromArtistList: false # true hvis den skal skjules fra forsiden, false hvis den skal vises
isFree: false # true hvis den er gratis, false hvis ikke
requiresFreeTicket: false # true hvis konserten er gratis, men krever gratisbillett
isPlaceholder: false
order: 8 # Rekkefølgen på forsiden. Høyere er bedre.
---

Det københavnske eksperimentelle ensemble Vs DooM er et kollektivistisk, mangfoldigt og aktivistisk orienteret
big band, der på sit debut-album ‘Live at Xenon’ kalder til kamp mod monokultur, puritanisme og ideologiens
sproglige fattigdom med sin engagerende, idérige fusion af afrobeat, syrerock og soul.

‘Live at Xenon’ er produceret af M. Rexen og Mathias Bang Madsen og udkom digitalt 20. oktober 2023 via det
danske eksperimentelle label ILK. Sanger og lyriker Michael Rexen uddyber baggrunden
for denne eklektiske udgave:

> «Jeg elsker bare lyden af bånd. Meget musik bruger stadig bånd tech i produktionsperioden. Det har bare en
> sound. Så jeg ville gerne have, at folk skulle høre den fede lyd. Så jeg fandt nogle typer i Kina, der solgte en
> Kassettebånds Walkman med Bluetooth til en nogenlunde pris og god kvalitet. Jeg lavede et par modifikationer
> teknisk og æstetisk og BAM! REXTAPE mk1.
>
> Så nu kan folk lytte til vores musik på deres BT hørebøffer eller højttaler ! Eller måske i deres bil? Og få den fede
> bånd lyd. Vi linker også til andre kunstnere, der udgiver på bånd. Så man kan starte sin bånd samling. Jeg har
> fundet den vildeste smukkeste musik på genbrugspladserne!»

‘Live At Xenon’ er indspillet live over tre dage på Xenon-scenen i Huset i Magstræde i København. Et timelangt
forløb skabt af den ukrainske instruktør Ira Nirsha, med skuespiller, lyssætning og videooptagelse, hvor bandets
numre var kædet sammen til en absurd musikteater-forestilling om sygdom i den moderne verden og de absurde
måder, hvormed vi prøver at blive helbredt. Forestillingen bruger tennis, kærlighed og personlig frigørelse som
temaer for at fortælle historien, alt i mens bandet udforsker den kollektive proces og får publikum til at danse.

Vs DooM har fra starten haft fokus på det kollektive og søgt væk fra det personfikserede. Alt skete ud fra en
vision om at lave et stort, bredtfavnende og farverigt orkester, som er i åben kommunikation med publikum,
gerne med inddragelse af teater, epik og kropslighed. Det kollektive giver Vs DooM en bredde og et særpræg,
der adskiller dem fra andre danske bands. Tretten musikere, en god blanding både køns-, alders- og
genremæssigt. Fra de helt grønne til de gamle og hærdede. Vildtvoksende på sin egen måde, med elementer fra
det etablerede og det eksperimenterende.

Lyrikken hos Vs DooM handler om den måde vi bruger sproget på, og mere specifikt om, hvordan religion,
ideologi og kulturel ensretning stjæler og udnytter vores sprog for at hjernevaske os. Bandet repræsenterer en
modkultur, som kan mærkes i alle indspilninger - et råb og råd imod puritanisme og den hvide, patriarkalske
verdensorden. Vs DooM udfolder med sin blotte eksistens, med sin musik og lyrik en aktivisme mod denne
ensrettende, fordummende massekultur gennem sin insisteren på kollektivet, kærligheden, fantasien og
menneskets frigørelse gennem disse.

### Medvirkende

- Michael Rexen – vokal
- Henry Gibbs – vokal
- Nina Baun – vokal
- Liv Lumia Hurtigkarl – vokal
- Mads Lund Egetoft – saxofon
- Lise Munch – horn
- Mathilde Schelin – klarinet
- Erik Kimestad – trompet
- Kristian Tangvik – keyboards
- Kristian Haarløv – guitar
- Peter Danstrup – bas
- Rune Lohse –trommer
- Sylvester Kallesøe – percussion
