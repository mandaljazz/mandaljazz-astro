---
layout: ../../layouts/ArtistLayout.astro
id: vs-doom
# imageAttribution: Fotografens Navn
title: Vs DooM
# shortTitle: Artistsen
author: Kim Klev
authorImage: kim-klev.jpg
tagline: From Christiania with love
venue: Teltet
concertStartAt: 2024-06-29T22:00
spotifyUrl: https://open.spotify.com/artist/4yLus87Bc0d9s6WYKOpC6C
youtubeUrl: https://www.youtube.com/watch?v=8S57EkzH9ZQ
sponsoredByBergesenstiftelsen: false # true hvis logoen til Bergesenstiftelsen skal vises, false hvis ikke
hideFromProgram: false # true hvis den skal skjules fra programsiden, false hvis den skal vises
hideFromArtistList: false # true hvis den skal skjules fra forsiden, false hvis den skal vises
isFree: false # true hvis den er gratis, false hvis ikke
requiresFreeTicket: false # true hvis konserten er gratis, men krever gratisbillett
isPlaceholder: false
order: 100
---

From Christiania with love! Dansk voodoo-storband ledet av en sann original.

Om én artist kan pekes ut som representant for den mandaljazzske ånden, så må det nok bli M. Rexen. Den danske multikunstneren er det man kaller en fri sjel, en skikkelse som ikke lar kreativiteten sin hemmes av forventningene til storsamfunnet.

Da corona-pandemien brøt ut kjøpte han seg like greit en campingvogn, og levde som nomadisk eremitt i Sør-Europa. Mens vi andre satt i jobbmøter på Zoom, hadde Rexen slått opp leir i Spania en plass og holdt på å restaurere en hundre år gammel organette – en slags selvspillende lirekasse.

Vi har vært brevvenner med Mr. M siden hans opptreden på mandaljazz i 2018 (shit, tida flyr!), en konsert flere mente var den beste de hadde sett på festivalen. Derfor var det ikke noen tvil om at det danske enigmaet måtte headline festivalens tiårsjubileum i 2024. Denne gangen reiser han sammen med Vs Doom, et skranglete voodoo-storband ledet av saksofonisten Mingus von Ende (alias Mads Egetoft).

Om du vil ha en forsmak på hvordan det kommer til å låte, er det bare å sjekke ut den strålende konsertplata deres Live at Xenon fra i fjor høst. Her får vs Doom det til å høres ut som København ligger dypt inni en mystisk sump i Louisiana, med den teatralske karismatikeren M. Rexen i front som en sprø blanding av Dr. John, David Bowie og ANOHNI.

Og som om ikke det var nok: Fredag ettermiddag vil M. Rexen opptre solo på Torget fra sin omreisende konsertvogn Harmony Gilgamesh Unknown Musical Circus, sammen med organetten og flere andre overraskelser.

### Medvirkende

- Michael Rexen – vokal
- Liv Lumia Hurtigkarl – vokal
- Mads Lund Egetoft – saxofon
- Lise Munch – horn
- Mathilde Schelin – klarinet
- Erik Kimestad – trompet
- Kristian Tangvik – keyboards
- Kristian Haarløv – guitar
- Peter Danstrup – bas
- Rune Lohse –trommer
- Sylvester Kallesøe – percussion
