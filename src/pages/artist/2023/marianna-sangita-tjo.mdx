---
title: Marianna Sangita & Trondheim Jazz Orchestra
shortTitle: Marianna Sangita & TJO
author: src/content/authors/kim-klev.mdx
tagline: Σπίτι/Hjem
venue: Teltet
concertStartAt: 2023-06-30 20:00
spotifyUrl:
youtubeUrl: https://www.youtube.com/watch?v=W4JhpT-in90
hideFromProgram: false
hideFromArtistList: false
image: /2023/artist/marianna-sangita-tjo.jpg
---

Ah-TJO! Den evig foranderlige nasjonalskatten Trondheim Jazz Orchestra (TJO) har spilt på Mandaljazz en håndfull ganger tidligere, under mange ulike spennende prosjekter. Vi synes likevel at denne utgaven av orkesteret – under den musikalske ledelsen av Marianna Sangita (kjent fra blant annet Broen) – er den mest unike til nå.

Her har vokalist, tekstforfatter og komponist Marianna Sangita sett tilbake til sine greske røtter, og gjennom verket Σπίτι/Hjem forener hun flere av sine musikalske inspirasjonskilder. Musikken er forankret i ulike folketoner – både norske og greske – og ikke minst jazz (den nye folkemusikken!). Marianna vokste opp omsluttet av gresk tradisjonsmusikk og har gjennom hele sin karriere vært åpen i møte med musikk fra andre kulturer.

Marianna synger her på både norsk, engelsk og gresk, og de øvrige musikantene traktererer alt fra oud, saz, hurdy gurdy, tablas, joik, trekkspill, saxofon, tuba, trommesett, cello, fele, cajon og diverse rammetrommer (puh!). Resultatet er et skikkelig kreativt overskuddshorn – fargerik musikk som er like leken som den er høyverdig. Som en ekstra bonus er undergrunnslegenden Efrén Lopez fra Valencia med på laget, og bringer inn sin dybdekunnskap og dype kjærlighet for klimpreinstrumenter fra Midtøsten og omegn. Som han Elvis sang: Hjem er der hjertet er.

### Medvirkende

- Marianna Sangita Angeletaki Røe (vokal, perkusjon, komposisjon)
- Efrén Lopez (oud, hurdy gurdy, laouto, gitar, perkusjon)
- Ina Sagstuen (vokal, effekter, perkusjon)
- Risten Anine Gaup (vokal, joik)
- Mira Tiruchelvam (fløyter)
- Sissel Vera Pettersen (altsaxofon, vokal)
- Jonas Cambien (saxofon, synth)
- Inger Hannisdal (fiolin)
- Oluf Dimitri Røe (fiolin, vokal)
- Jovan Pavlovic (trekkspill)
- Joel Ring (cello, bass)
- Heiða Karine Jóhannesdóttir Mobeck (tuba)
- Sanskriti Shrestra (tablas, perk)
- Martin Langlie (trommer)
- David Solheim (lyd)
