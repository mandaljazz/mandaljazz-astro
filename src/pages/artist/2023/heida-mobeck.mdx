---
layout: ../../../layouts/ArtistLayout.astro
id: heida-mobeck
title: Heiða Karine Jóhannesdóttir Mobeck
shortTitle: Heiða Mobeck
author: Kim Klev
authorImage: kim-klev.jpg
tagline: Solokonsert på en (nesten) øde øy!
venue: Hekkholmen
concertStartAt: 2023-07-01T11:00
spotifyUrl:
youtubeUrl:
sponsoredByBergesenstiftelsen: false
hideFromProgram: false
hideFromArtistList: false
order: 2
---

Dette blir en spesiell konsert av mange grunner! For det første: Den blir på Peanøtten Galleri på knøttlille Hekkholmen, som ligger i ensom majestet i fjorden utenfor Furulunden. Galleriet er laget av arkitekt Leif Daniel Houck, som har hytte på holmen, og består av 88 plankepuslebrikker. For å komme deg Hekkholmen må du enten komme deg dit for egen maskin, eller møte opp en halvtime før konserten på Langestranda på Sånum, for å bli rodd over (!).

En så spesiell scene og setting er nemlig spesielle artister verdig, og komponist og jazztubaist Heiða Karine Jóhannesdóttir Mobeck (f. 1987) faller absolutt inn i den kategorien. Du kjenner henne kanskje fra Broen, Skadedyr, Skrap eller Trondheim Jazzorkester (kort sagt: hun er en kjenning av mandaljazz!). De siste par årene har hun bodd i Trondheim, hvor hun har arbeidet med å inkorporere visuelle arbeider og tekst inn i sitt kunstnerskap som improviserende musiker.

Bare for å gjenta det: Solokonsert! Med landets kuleste jazztubaist!!! I et galleri! På en holme!!!
