---
layout: ../../../layouts/ArtistLayout.astro
id: alogte-oho-and-his-sounds-of-joy
title: Alogte Oho & His Sounds of Joy
shortTitle: Alogte Oho & HSOJ
author: Kim Klev
authorImage: kim-klev.jpg
tagline: Highlife gjør deg høy på livet!
venue: Teltet
concertStartAt: 2023-07-01T22:00
spotifyUrl: https://open.spotify.com/artist/4rGa6nIVxUyi8xWSwkHDE1?si=fQxFWQOfRf6O8-jhosogAQ
youtubeUrl: https://www.youtube.com/watch?v=YdIvasx8CrE
sponsoredByBergesenstiftelsen: false
hideFromProgram: false
hideFromArtistList: false
order: 6
---

Det blir debut av sjanger på årets Mandaljazz: Frafra gospel! Frafra eller farefare er et språk fra helt nord i Ghana, og “gospel” speiler rett og slett at sangene springer ut av lokal kirkemusikk. Som barn ble Alogte Oho helt frelst av musikken som ble spilt på gudstjenestene, og drømte om å bli med i kirkekoret.

Farget med spretne synther, perkusjon, messingblåsere, polyrytmer og messende koringer, gir det mening å tenke på frafra gospel som en avart av highlife – den store musikksjangeren fra Ghana, der jazz møtte afrikansk folkemusikk og banet vei for både afrobeat og makossa. Kortversjonen: Det er musikk som bobler over av livsgnist.

På grunn av sin smittende vitalitet og steinbra låter var sangeren og låtskriveren Alogte Oho og hans band Sounds of Joy et soleklart valg til å spille siste salutt på årets festival. I likhet med stjerneskuddet Florence Adooni er Alogte Oho fra den eksplosive musikkscenen i Bolgatanga, og begge har gitt ut høyt elska skiver på det tyske plateselskapet Philophon – som også huser Finlands mest groovy mann (og tidligere Mandaljazz-gjest), Jimi Tenor.

Da er det vel ikke stort mer å si enn: _Be there or be square!_

### Medvirkende

- Elizabeth Amalyenga
- Patricia Adongo
- Adu Ampong
- William Acheampong
- Jonas A Oho
- Abraham Amoah
- Bright Sarpong
- Benjamin Osei Tutu
- Tom Fairbarn
