---
layout: ../../../layouts/ArtistLayout.astro
id: kemaca-kinetic-mathias-eick
title: Kemaca Kinetic + Mathias Eick
author: Kim Klev
authorImage: kim-klev.jpg
tagline: Groovy skandijazz i et eksklusivt dansk-norsk samarbeid.
venue: Teltet
concertStartAt: 2023-06-29T20:00
spotifyUrl: https://open.spotify.com/artist/5WBTYVQ5M2CaxAOn2zX8Su?si=FYxTIYpAT-m0XMsSrBE2rw
youtubeUrl: https://www.youtube.com/watch?v=XxGMRbQExcg
sponsoredByBergesenstiftelsen: true
hideFromProgram: false
hideFromArtistList: false
order: 8
---

Den mystiske, mollstemte skandijazzen er en estetikk man kan kjenne igjen på et blunk, med en lyd som minner om tåkefulle høstdager, og er spesielt forankret i utgivelsene på det store plateselskapet ECM. Der enkelte musikere innen skandijazzen legger seg helt nedpå, dyrker powertrioen Kemaca Kinetic fra Jylland de mer energiske og groovy sidene av subsjangeren. Dette er skandijazz for folk som også digger jazzrock.

Derfor er de en veldig spennende match med den store vennlige jazzkjempen Mathias Eick, hvis fløyelsmyke, In A Silent Way-klingende trompetspill markerer et ganske annet ytterpunkt i den blåsjatterte skandijazzen. Det er lenge siden Eick har spilt i Mandal nå, og da Kemaca Kinetic ønsket seg Mathias spesielt som gjestesolist til deres konsert på ‘jazzen, var vi virkelig ikke vonde å be.

Konserten er et samarbeid med kulturhuset Huset i Hasserisgade i Aalborg, og plukker opp tråden fra ImproFauna på fjorårets festival. Som en del av samarbeidet har mandaljazz sendt Maridalen og Marthe Lea Band fra fjorårets program til festivalen Supernova Jazz Blast. Lenge leve det dansk-norske!

### Medvirkende

- Casper Hejlesen
- Matias Fischer
- Kenneth Dahl Knutsen
- Mathias Eick
