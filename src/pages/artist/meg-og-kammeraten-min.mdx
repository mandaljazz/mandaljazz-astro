---
layout: ../../layouts/ArtistLayout.astro
id: meg-og-kammeraten-min
imageAttribution: Marthe Vannebo
imageType: jpg # jpg eller png
title: Meg og kammeraten min
shortTitle: Meg og kammeraten min
author: Mari Marie Øinæs Nyvoll
authorImage: mari-marie-oinaes-nyvoll.jpg
tagline: Faroutfarfar
venue: Buen (foajéen)
concertStartAt: 2025-06-28T12:00
spotifyUrl: https://open.spotify.com/artist/6S8SFgNFIlWPk5UaWz2uYt?si=j0gbYGyKT4KqDmyhTno1kg
youtubeUrl: https://www.youtube.com/watch?v=foaYOyGww54
sponsoredByBergesenstiftelsen: false # true hvis logoen til Bergesenstiftelsen skal vises, false hvis ikke
hideFromProgram: false # true hvis den skal skjules fra programsiden, false hvis den skal vises
hideFromArtistList: false # true hvis den skal skjules fra forsiden, false hvis den skal vises
releaseAt: 2025-04-02T18:00 # hvis satt, skjules fra forsiden til denne datoen
isFree: true # true hvis den er gratis, false hvis ikke
requiresFreeTicket: false # true hvis konserten er gratis, men krever gratisbillett
isPlaceholder: false
isMorgensolo: false
isBestillingsverk: false
isBarnekonsert: true
order: 10 # Rekkefølgen på forsiden. Lavere er bedre.
---

Vi gleder oss til et gjensyn med duoen Meg og Kammeraten min på Mandaljazz i sommer! Duoen spilte nemlig for et knippe storfornøyde kids på festivalen vår tilbake i 2018. Siden den tid har de gitt ut to hele album (Sjeldne Skjell i 2020 og Sangbok i 2021), og en ny singel, Gå-sangen i 2024.

Duoen består av Martin Hagfors, kjent som en av landets mest respekterte låtskrivere, og Erik Johannessen, trombonist, arrangør og multiinstrumentalist fra blant annet Jaga Jazzist.

Siden sist de spilte hos oss har Martin, altså «Meg», også blitt farfar! Det har inspirert frem nye låter, nye tankespinn, nye ord og en ny glede over de minste. Meg og Kammeraten min tar med seg alt dette nye, gøye, kule og rare til Mandaljazz og spiller en konsert som garantert kommer til å passe for alle, enten de er barnebarn, besteforeldre eller alt i mellom!

Barnekonserten arrangeres i år i foajeen i Buen, og er gratis og åpen for alle. Buen kulturhus i Mandal er en av våre faste samarbeidspartnere og støttespillere, og konserten er en del av serien Barnebuen. Vi lover en ordentlig hyggelig formiddag for hele familien, med rytmer og melodier som får dansefoten til å dirre, og tekster som får både barn og voksne til å smile og kanskje synge med. På scenen har de en unik publikumskontakt og smittende spilleglede, og med fengslende historiefortelling og bunnsolid musisering i bunn blir dette knall!

Meg og Kammeraten min har spilt utallige konserter for barn og unge, på festivaler, i kulturhus og på turneer i barnehager og skoler over hele landet. Og nå kommer de altså tilbake, litt gærnere, litt eldre og enda mer FAR OUT!
