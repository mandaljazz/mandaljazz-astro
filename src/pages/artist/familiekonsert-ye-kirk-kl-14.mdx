---
layout: ../../layouts/ArtistLayout.astro
id: familiekonsert-ye-krik
title: Ye Krik (familiekonsert, kl. 14)
author: Kim Klev
authorImage: kim-klev.jpg
tagline: Et karibisk musikkeventyr for hele familien
venue: Lekebutikken
concertStartAt: 2023-07-01T14:00
spotifyUrl:
youtubeUrl:
sponsoredByBergesenstiftelsen: false
hideFromProgram: false
hideFromArtistList: false
order: 0
---

I kreolsk fortellertradisjon sier fortelleren “Ye krik!”, og lytteren svarer “Ye krak!”. Her tar sanger Sarah Camille og hennes medsammensvorne musiker hele familien på et vaskekte musikkeventyr. På loftet i barndomshjemmet, på en støvete hylle, har Sarah funnet boken “Emerveilles” (som betyr forunderlig på fransk). Det er en bok proppfull av fortryllende fortellinger fra den karibiske øya Martinique, hvor Sarahs mamma stammer fra.

Sarah Camille ble i 2011 norgesmester i slampoesi, og stakk i 2020 av med Spellemannspris for beste barneplate med “Spor av dråper og røde nebb”. Gjennom poesi, rytme og sang vil hun på Mandaljazz dele av sine karibiske eventyr, som historien om den underlige fuglen som ikke hadde navn, gresskarfrøet som holdt på en hemmelighet, eller mysteriene som finnes dypt inne i den tropiske skogen.

Konserten varer ca. en halvtime, og passer spesielt godt for barn fra fire år. Men her er det noe spennende å lære for alle som er nysgjerrige på den unike fortellertradisjonen fra Karibien, hvor det magiske og hverdagslige går hånd i hånd.
