---
imageAttribution: Peter Gannushkin
title: "Morgensolo: Christian Meaas Svendsen"
tagline: Ukonvensjonelle lyder i frie hendelsesforløp
venue: Piren kulturrom
concertStartAt: 2024-06-29 10:00
spotifyUrl: https://open.spotify.com/artist/1yjNGr8fUJab8ImCh5DLaf
youtubeUrl: https://www.youtube.com/watch?v=GnGtS9CBoyg
sponsoredByBergesenstiftelsen: false # true hvis logoen til Bergesenstiftelsen skal vises, false hvis ikke
hideFromProgram: false # true hvis den skal skjules fra programsiden, false hvis den skal vises
hideFromArtistList: false # true hvis den skal skjules fra forsiden, false hvis den skal vises
isFree: false # true hvis den er gratis, false hvis ikke
requiresFreeTicket: false # true hvis konserten er gratis, men krever gratisbillett
isPlaceholder: false
isMorgensolo: true
order: 30
image: /2024/artist/christian-meaas-svendsen.jpg
---

Christian Meaas Svendsen (f. 1988) er en bassist med klassisk i arma, jazz i beina, komposisjon i
hodet og M U S I K K i hjertet. Han kommer opprinnelig fra Kongsberg, men har bodd i Oslo siden
han begynte sine studier ned Norges Musikkhøgskole i 2008. Han har gjort seg bemerket i band
og ensembler som Mopti, Duplex, Ayumi Tanaka Trio, Paal Nilssen-Love Large Unit, The Big YES!
og sitt eget hjertebarn Nakama. Sammen med medlemmene i sistnevnte driver han også
plateselskapet Nakama Records som han stiftet i 2015. I tillegg til de ovennevnte, har han vært
med på en rekke små og store, sjarmerende amatørmessige og skamfullt profesjonelle prosjekter
som spenner fra visemusikk til kompromissløs avant-garde. Det er i sistnevnte kategori han føler
seg mest hjemme, både som utøver og som komponist. Christian er også aktiv i organiseringen av
det norske kulturlivet og er blant annet med og arrangerer festivalen allEars og sin egen
konsertserie MU. Han engasjerer seg for at musikk skal være bærekraftig og diskuterer for at
musikk og kunst har flere kapitaler enn den økonomiske, spesielt i en tid hvor musikken blir mer og
mer institusjonalisert og hvor personlig suksess og kollektivt samarbeid fremstår som omvendt
proporsjonale størrelser. Han karakteriseres som søkende, utfordrende og innovativ, og jobber mot
å bli en særegen musiker, og en brobygger mellom den klassiske, kontemporære, den frie og den
rytmiske musikktradisjonen.

MUSIKK
Med bass, bue/r og sin egen kropp som utgangspunkt, jobber Christian Meaas Svendsen med et
unikt lyd- og bevegelsesunivers. Lyd og musikk er relasjoner, og kontrabassen er et fysisk
instrument som kan tilnærmes på så mange andre måter enn den tradisjonelle måten å spille det
på. Christian mener at lyd og bevegelse er én og samme ting og at disse to komponentene
allerede ligger latent i hverandre: Vi ser med ørene og hører med øynene. Solo-musikken hans
dreier seg om å bruke tradisjonelle verktøy for å skape ukonvensjonelle lyder i frie
hendelsesforløp. Det er musikk som handler om energi, om å bruke alt av det man er for å skape
en opplevelse der syn og hørsel fungerer som likeverdige størrelser.
