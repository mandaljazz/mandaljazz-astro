---
layout: ../../../layouts/ArtistLayout.astro
id: rexen-solo
imageAttribution: Jens Raadal
title: M. Rexen Solo (DK)
# shortTitle: M. Rexen
author: Kim Klev
authorImage: kim-klev.jpg
tagline: Vandrende soloshow rundt i byen
venue: Torvet
concertStartAt: 2024-06-28T14:00
concertEndAt: 2024-06-28T17:00
spotifyUrl: https://open.spotify.com/artist/2twBZg80krjYkme2urENEz?si=CkJqaLUoTIeFyzoYFReV_g
youtubeUrl: https://www.youtube.com/watch?v=rVo5W75wPyE
sponsoredByBergesenstiftelsen: false # true hvis logoen til Bergesenstiftelsen skal vises, false hvis ikke
hideFromProgram: false # true hvis den skal skjules fra programsiden, false hvis den skal vises
hideFromArtistList: false # true hvis den skal skjules fra forsiden, false hvis den skal vises
isFree: false # true hvis den er gratis, false hvis ikke
requiresFreeTicket: false # true hvis konserten er gratis, men krever gratisbillett
isPlaceholder: false
order: 35 # Rekkefølgen på forsiden. Høyere er bedre.
---

Michael Rexen er en globetrotter i både den indre og den ytre verden. I år er han headliner på mandaljazz sammen med det psykedeliske storbandet Vs. Doom, som også er fra Danmark. M. Rexen behøver imidlertid ikke et helt orkester i ryggen for å lage stor musikk, og på Torvet i hjertet av byen vil han i tillegg opptre som sitt eget one-man band.

Et one-man band er historisk sett musikere som på en og samme tid spiller flere instrumenter, som for eksempel gitar, munnspill, trommer og trompeter. Hvordan i alle dager får de det til? Det krever at man tar alle lemmer og nær sagt alle kroppsåpninger i bruk, kombinert med en salig dose oppfinnsomhet – at man er en slags blanding av omreisende trubadur og Petter Smart.

M. Rexen er en av Nordens mest eventyrlystne musikere, og det er fortsatt ikke helt klart for oss akkurat hvordan han skal få til dette til. Men vi har lagt ørene våre til jorda, og hørt noen med hans stemme komme reisende i retning Mandal med en sirkusvogn.

Showet starter på Torvet kl. 14:00 og beveger seg rundt i byen, så hvis du ikke finner noen på Torvet er det bare å følge lyden. M. Rexen har blant annet med seg en hjemmesnekret lirekasse.

En ting er sikkert og visst: Dette er ikke noe man har lyst til å gå glipp av.
