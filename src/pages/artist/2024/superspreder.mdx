---
layout: ../../../layouts/ArtistLayout.astro
id: superspreder
imageAttribution:
title: SUPERSPREDER
author: Kim Klev
authorImage: kim-klev.jpg
tagline: Kaleidoskopisk festjazz som sprer verdensfred
venue: Teltet
concertStartAt: 2024-06-27T22:00
spotifyUrl: https://open.spotify.com/artist/6Ahn6NCCb6XDrHtWlNe5Za
youtubeUrl:
sponsoredByBergesenstiftelsen: false # true hvis logoen til Bergesenstiftelsen skal vises, false hvis ikke
hideFromProgram: false # true hvis den skal skjules fra programsiden, false hvis den skal vises
hideFromArtistList: false # true hvis den skal skjules fra forsiden, false hvis den skal vises
isFree: false # true hvis den er gratis, false hvis ikke
requiresFreeTicket: false # true hvis konserten er gratis, men krever gratisbillett
order: 60
---

Skru på hvilken som helst av låtene til Superspreder, og vi kan love deg at den ikke ender opp der du trodde den skulle. Bestående av kappekledde stjernemusikere fra den sagnomsuste jazzlinja på NTNU i Trondheim, er Superspreder et godt gammel overflødighetshorn: dette er musikk som bobler over av livets gleder og er proppfullt av positive overraskelser.

Musikken til Superspreder er dypt forankra i jazzen, ikke minst i den forstand at dette er folk som kan spelle, men samtidig henter de inspirasjon fra mange andre steder enn jazz. Her er det også rikelig med elementer fra hiphop, electronica, indierock og pop, satt sammen på måter som ikke høres ut som en salig blanding, men snarere et enhetlig hele. Av nye norske band som lager jazz man både kan danse til og spille på radioen, er kanskje Superspreder det feteste vi har hørt til nå. Det går også rykter om at de er et helsikes overbevisende liveband.

Superspreder beskriver seg selv som “en uimotståelig og smittsom kraft som får hele kroppen til å røre seg … et energikraftverk med store temperaturskifter og høyt temperament”. Vi vil gjerne tilføye at de kanaliserer en del av tidsånden, hvor både samfunnsengasjement og TikTok-memes er en del av hverdagen. Om musikken deres representerer noe, så er det kanskje en form framtidsoptimisme – og det er kanskje noe vi alle kan trenge en god dose av akkurat nå.

### Medvirkende

- Miriam Namtero Kibakaya - vokal
- Mona Krogstad - tenorsax
- Amalie Dahl - alt- og barytonsax
- Guro Kvåle - trombone
- Oliver Skou-Due - keys
- Oda Kristine Steinkopf - bass
- August Glännestrand - trommer
