---
layout: ../../../layouts/ArtistLayout.astro
id: andreas-roysum-ensemble
imageAttribution: Cristina Marx (Photomusix)
title: Andreas Røysum Ensemble
# author: Kim Klev
# authorImage: kim-klev.jpg
tagline: Musikalsk kokkelandslag
venue: Teltet
concertStartAt: 2024-06-28T20:00
spotifyUrl: https://open.spotify.com/album/5xAeazAW7UXJ3KGGm0YXr3
youtubeUrl: https://www.youtube.com/watch?v=U4USJJAgrp8
sponsoredByBergesenstiftelsen: false # true hvis logoen til Bergesenstiftelsen skal vises, false hvis ikke
hideFromProgram: false # true hvis den skal skjules fra programsiden, false hvis den skal vises
hideFromArtistList: false # true hvis den skal skjules fra forsiden, false hvis den skal vises
isFree: false # true hvis den er gratis, false hvis ikke
requiresFreeTicket: false # true hvis konserten er gratis, men krever gratisbillett
order: 70
---

Andreas Røysum Ensemble er langt lettere å hengi seg til enn å kategorisere.

Røysum og hans venner, som tidligere har blitt omtalt som et «musikalsk kokkelandslag», er
preget av vidtfavnende interesser; folkemusikkspråk fra fjern og nær, jazz-tradisjonen fra New
Orleans til AACM, soul-musikkens ubestridte patos og den vestlige noterte musikkens utstrakte
formsans, vil alle kunne spores av den årvåkne lytter. Det er dog ingen tvil om at dette er musikk
som ikke kunne blitt skapt av noen andre, noen annen tid enn akkurat nå!

Ensemblet ga akkurat ut sin tredje fullengder, «Mysterier»; den første utgivelsen hvor sanger Sofie
Tollefsbøl, og den fenomenale messingduoen Erik Kimestad Pedersen og Øyvind Brække, lar seg
høre. Plata vitner om et kunstnerisk kollektiv i stadig blomstrende utvikling, og ekstatiske
konserter på løpende bånd er i ferd med å etablere ensemblet som en internasjonal
festivalfavoritt.

Det er heldigvis ingen enkel sak å forutse akkurat hva Andreas Røysum Ensemble finner på. Det
begynner dog å bli tydelig at man uansett kan vente seg en livsbejaende musikalsk fest;
kompromissløs, ekspressiv, varm og inkluderende kunst som sikter på å knuse binære
forståelsesmodeller, og åpne nye dører av nestekjærlighet.

#### Medvirkende

- Andreas Røysum – treblås og komposisjon
- Sofie Tollefsbøl – vokal
- Karoline Wallace – vokal
- Ragnhild Fangel Jamtveit – vokal
- Henriette Eilertsen – fløyte
- Karl Hjalmar Nyberg – sax
- Marthe Lea – tenorsaksofon
- Erik Kimestad Pedersen – trompet
- Øyvind Brække – trombone
- Hans P. Kjorstad – fele
- Joel Ring – cello
- Christian Meaas Svendsen – bass
- Andreas Wildhagen – slagverk
- Ivar Myrset Asheim – slagverk
