---
layout: ../../layouts/ArtistLayout.astro
id: orbits
imageAttribution: Anne Valeur
title: Orbits
author: Kim Klev
authorImage: kim-klev.jpg
noAuthor: false
tagline: Futuristisk fusion-R&B man kan danse inn i dommedagen til
venue: Teltet
concertStartAt: 2025-06-28T22:00
spotifyUrl: https://open.spotify.com/artist/1Kb10kr42cFyjzMEBLawsy
# tidalUrl:
youtubeUrl: https://www.youtube.com/watch?v=aiwVzys0Q1s
sponsoredByBergesenstiftelsen: false # true hvis logoen til Bergesenstiftelsen skal vises, false hvis ikke
hideFromProgram: false # true hvis den skal skjules fra programsiden, false hvis den skal vises
hideFromArtistList: false # true hvis den skal skjules fra forsiden, false hvis den skal vises
releaseAt: 2025-02-24T05:00
isFree: false # true hvis den er gratis, false hvis ikke
requiresFreeTicket: false # true hvis konserten er gratis, men krever gratisbillett
# externalTicketUrl: https://checkout.ebillett.no/202/events/86112/purchase/setup
isPlaceholder: false
order: 4 # Rekkefølgen på forsiden. Høyere er bedre.
---

Blood Red Sky, det apokalyptisk titulerte debutalbumet til Orbits, høres ut som en million dollars. Det er lyden av gull som glitrer, neon som skimrer, palmer som blafrer – en slags mytologisk utgave av Los Angeles og den amerikanske vestkysten. På sine ulike måter har legendariske band som Fleetwood Mac og Steely Dan, og i senere tid folk som Thundercat og Kaytranada, dyrket den samme følelsen. Det er mange som jager denne enden av regnbuen, men det er ikke så mange som får det til uten at det låter _corny_ eller til og med _fake_.

Det er ikke så rart at Orbits høres hekkanes bra ut, når den harde kjernen består av Lars Horntveth, Erlend Mokkelbost og Natalie Sandtorv. Natalie (også kjent som Neon Ion), som har spilt på Mandaljazz tidligere, blir bare en sterkere og sterkere soulvokalist, og får virkelig skinne her. Lars er primus motor og mastermind i Jaga Jazzist, som på briljant vis har klart å blande jazz, postrock og elektronisk musikk. Erlend er en fenomenal produsent, og har bidratt med unike lydbilder til blant andre Honningbarna, Silja Sol og snart også Ævestaden.

Sammen er de dynamitt. Orbits er kanskje først og fremst R&B, men ikke overraskende er det også mye mer enn det. I det perfeksjonerte lydbildet, hvor hver eneste detalj er nitidig finstemt og gjennomtenkt, hviler det en arv av softrocken til Steely Dan. I de originale vendingene, både i melodi og låtstruktur, hører man tydelig inspirasjon fra jazz fusion. Synthene og rytmene gir i tillegg en følelse av at man lytter til elektronisk klubbmusikk som house.

Kort sagt: Vi krysser fingrene for at verden står fram til slutten av juni, så vi rekker å se dem spille på Mandaljazz i sommer.

### Besetning

- Natalie Sandtorv - vokal, effekter (Neon Ion, Freedom Nation)
- Lars Horntveth - pedal steel, gitar, keys, blås (Jaga Jazzist)
- Erlend Mokkelbost - laptop, effekter (Montè)
- Vegard Bjerkan - synther, hammond orgel (Thomas Dybdahl)
- Kai Von Der Lippe - synther (Fieh, WhyKai)
- Nikolai Hængsle - bass (BigBang, Elephant9)
- Ola Øverby - trommer (Fieh)
- Espen Høydalsvik - lyd
