---
layout: ../../layouts/ArtistLayout.astro
id: paal-nilssen-love-circus
title: Paal Nilssen-Love Circus
author: Kim Klev
authorImage: kim-klev.jpg
tagline: Føl lyden av kjærlighets-gonggongen!
venue: Teltet
concertStartAt: 2023-07-01T20:00
spotifyUrl: https://open.spotify.com/artist/6iqIhhZqIEzEQcevSlHMpL?si=3eqJfb0MTjaxkV6mGuJBDA
youtubeUrl: https://www.youtube.com/watch?v=KHvmGXqAncU
sponsoredByBergesenstiftelsen: false
hideFromProgram: false
hideFromArtistList: false
isFree: false
order: 7
---

Vi fikk tak i verken Cirkus Arnardo eller Cirque du Soleil, men heldigvis kommer det noe enda bedre til Mandaljazz: Paal Nilssen-Love Circus. Kongerikets sannsynligvis mest eminente perkusjonist – beklager Kenneth Kapstad, Veslemøy Narvesen og Hellhammer! – har like mange jern i ilden som han har trommer å dælje løs på.

Paal driver improfestivalen All Ears og plateselskapet PNL, han har spilt sammen med både Pat Metheny, John Butcher og Bobby Bradford, og han har vært nøkkelmedlem i Atomic og The Thing – for ikke å glemme de mange prosjektene hvor han selv er bandleder, som Large Unit og nå altså Paal Nilssen-Love Circus.

Felles for hans prosjekter er at de er noen fargesprakende energibomber proppfulle av attityde, som en konfettidynamitt planta under setet ditt, og Circus er intet unntak. Sammen med et toppa lag av musikere blandes fri impro med brasilianske rytmer og spirituell etiopisk jazz. Det er musikk som klinger som livet selv, full av motsetninger og morsomme påfunn.

Så når du hører lyden av gonggongen, da er det på tide å pelle seg inn i festivalteltet og få en liten påminnelse om hva som virkelig teller!

### Paal Nilsen-Love Circus er

- Juliana Venter (vocals)
- Thomas Johansson (trumpet)
- Signe Emmeluth (alto saxophone)
- <del>Oddrun Lilja Jonssdottir (electric guitar)</del> vikar Guro Kvåle (trombone)
- Kalle Moberg (accordion)
- Christian Meaas Svendsen (double bass & bass guitar)
- Paal Nilssen-Love (drums & percussion)
