---
layout: ../../layouts/ArtistLayout.astro
id: aevestaden
imageAttribution: Lamia Karić
title: Ævestaden
# author: Kim Klev
# authorImage: kim-klev.jpg
tagline: En åpen og atmosfærisk verden
venue: Teltet
# concertStartAt: TBA
spotifyUrl: https://open.spotify.com/artist/7r8pTV56VazgkUAAUW4ucw?si=6DEKRKXuT5GAiYkuTOxz8w
youtubeUrl: https://www.youtube.com/watch?v=vq4uLApcuNM
sponsoredByBergesenstiftelsen: false # true hvis logoen til Bergesenstiftelsen skal vises, false hvis ikke
hideFromProgram: false # true hvis den skal skjules fra programsiden, false hvis den skal vises
hideFromArtistList: false # true hvis den skal skjules fra forsiden, false hvis den skal vises
isFree: false # true hvis den er gratis, false hvis ikke
requiresFreeTicket: false # true hvis konserten er gratis, men krever gratisbillett
order: 1 # Rekkefølgen på forsiden. Høyere er bedre.
---

Ævestaden (NO/SE) er lange koraler, moderne tekster, poplåter og et lydbilde som ikke er redd for hverken det klare, skitne, elektroniske eller tradisjonelle.

Aktuelle med sitt andre fullengdes album «Solen var bättre där» på plateselskapet Supertraditional, sluppet 22. september 2023.

Den svensk-norske trioen debuterte med albumet «Ingen mere gråter» på Heilo, Grappa i 2021. For dette albumet vant de samme år Folkelarmprisen i åpen klasse. Med det tradisjonelle og det moderne knyttet sammen, på sømløst vis, fikk gruppen raskt en plass på folkemusikkscenen — og med tiden har oppmerksomheten ekspandert. De har blant annet i 2022 utgitt en samarbeids-EP med indiebandet Benedikt, «Jag är sen igen», på Koke Plate. Nå er de nominert til TONOs Edvard-prisen i kategori Tekst for samarbeidet, sammen med AURORA og Jonas Benyoub. Ævestaden har vært å høre på blant annet By:Larm, Førdefestivalen, VillVillVest, Festspillene i Bergen, Festspillene i Nord-Norge, BLÅ og på Midgardsblot. Utenom Norge og Sverige har de også spilt i Polen, Frankrike, Skottland, England, Tyskland og Danmark.

> Lille speil på veggen der, hva er heitest i Norge her? Svaret er, merkelig nok vil du kanskje si, blant annet norsk tradisjonsmusikk i moderne drakt.
>
> – Dagbladet

Deres varierende instrumentkombinasjoner, med lyrer, fele, kantele, vokal, munnharpe og elektronikk, åpner opp et unikt lydbilde når tidløse harmonier, og lag med minimalistiske motiver, skaper en åpen og atmosfærisk verden.

> En karg, avskalad klangvärld som rör sig mot en närmast reducerad enkelhet, gränsande mot en naivism med omtagningar och upprepningar.
>
> – Magnus Östnäs (Lira Musikmagasin)

Låtene handler om det bevisste og det underbevisste — det verdslige og det hellige — om liv og død. Her skildres de store følelsene; alt fra en intensiv bønn om å få innslipp i Guds rike og et ønske om at noen, noen gang, skal tenke på deg om kveldene.

Det kommende albumet omfattes av en gjennomgående og drømmende lengsel tilbake til en tilstand da alt var bedre enn det er nå - Solen var bättre där.

Trioen er aktuelle som mottager av NOPA-stipend 2022 og er siden januar 2023 å se på TV-programmet NRK Scenen. Bandet var nominerte til Songlines Music Awards 2023 i kategorien Europe. I september vil de slippe sitt andre fullengde-album på plateselskapet Supertraditional.

> Ikke verken pop eller jazz. Bare moderne, god og spennende folkemusikk.
>
> – Arild Rønsen (PULS)

- Kenneth Lien - kraviklyre, munnharpe, vokal
- Levina Storåkern - kohorn, fele, kantele, vokal, elektronikk
- Eir Vatn Strøm - vokal, kraviklyre, elektronikk
