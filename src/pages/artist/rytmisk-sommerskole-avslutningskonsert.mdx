---
layout: ../../layouts/ArtistLayout.astro
id: rytmisk-sommerskole-avslutningskonsert
title: Rytmisk Sommerskole (avslutningskonsert)
shortTitle: Rytmisk Sommerskole
author: Kim Klev
authorImage: kim-klev.jpg
venue: Hestetroa
concertStartAt: 2023-06-29T18:00
spotifyUrl:
youtubeUrl:
sponsoredByBergesenstiftelsen: false # true hvis logoen til Bergesenstiftelsen skal vises, false hvis ikke
hideFromProgram: false
hideFromArtistList: false
isFree: true
order: 0
---

Hver sommer i over 20 år har Agder Musikkråd arrangert Rytmisk Sommerskole for spilleglad ungdom. I år blir sommerskolen holdt 26. til 29. juni på Byremo, ei lita bygd som ligger omtrent fem mil oppover i dalen fra Mandal.

Sommerskolen legger vekt på samspill og utvikling av unge musikere i trygge omgivelser, og med godt utstyrte øvingsrom. Dagene fylles med øving og deltakerne har tilgang til instrumenter og øvingslokaler så å si hele døgnet. De unge musikerne får fire intensive dager med samspill og oppfølging, før det braker løs på scenen!

I år er vi i Mandaljazz så heldige at deltakerne på sommerskolen skal holde avslutningskonserten sin på festivalen vår, og faktisk den aller første konserten på årets festival! Her er det i prinsippet plass til alle, siden det blir en gratiskonsert utendørs på Hestetroa, torsdag 29. juni klokka 18.

Lærerne i år er: Tine Wulff (sang), Gunn-Hilde Ersdal (bass), Øyvind Nypan (gitar), Torgeir Moland (trommer), Kenneth Silden (keyboard/blås) og Øyvind Nyvoll (gitar/leder).
