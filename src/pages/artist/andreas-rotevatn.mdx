---
layout: ../../layouts/ArtistLayout.astro
id: andreas-rotevatn
imageAttribution: Bjørnar Sira
title: Andreas Rotevatn
# author: Kim Klev
# authorImage: kim-klev.jpg
noAuthor: true
tagline: Underfundig kosmopolitt-pop fra Nordfjordeid
venue: Teltet
concertStartAt: 2025-06-28T20:00
spotifyUrl: https://open.spotify.com/artist/7c1MJLpX1Vro7RomKzLy1j
# tidalUrl:
youtubeUrl: https://www.youtube.com/watch?v=wRNbR7jjbdc
sponsoredByBergesenstiftelsen: false # true hvis logoen til Bergesenstiftelsen skal vises, false hvis ikke
hideFromProgram: false # true hvis den skal skjules fra programsiden, false hvis den skal vises
hideFromArtistList: false # true hvis den skal skjules fra forsiden, false hvis den skal vises
releaseAt: 2025-01-20T08:00
isFree: false # true hvis den er gratis, false hvis ikke
requiresFreeTicket: false # true hvis konserten er gratis, men krever gratisbillett
# externalTicketUrl: https://checkout.ebillett.no/202/events/86112/purchase/setup
isPlaceholder: false
order: 6 # Rekkefølgen på forsiden. Lavere er bedre.
---

Den største tabben til NRK P1 i vår herres år 2024 var at de ikke satt Andreas Rotevatn på sine spillelister, det vil si låtene som går på rotasjon på kanalen. Solodebuten hans, _Av daude gror_, er full av eksempler på det man kan kalle «P1-pop», som i bedre tider ville blitt spilt i beste sendetid. For det første: Han synger på nynorsk, med tekster inspirert av hjembygda Nordfjordeid. For det andre: Melodier som «Berre kom heim», «Mamma & pappa» og «Diaspora» er like umiddelbare som de er underfundige. For det tredje: Arrangementene er varme, lekne og vennlige.

Og om du, blaserte jazzhipster, tenker at «det hørtes tannløst ut», så forveksler du kynisme og genuinitet. De av oss som har møtt på Andreas, for eksempel som frilanstrombonist på Mandaljazz, kjenner ham igjen som en imøtekommende, men beskjeden figur – en som ikke tar mye plass, men som likevel er merkbart tilstede. Og det er denne fine personligheten som lyser opp og fargelegger musikken hans.

Plata hans er tydelig inspirert av impulser fra hele kloden, og ikke bare en bygd på Vestlandet. Lindstrøm-samarbeidet «Rondostrut» høres ut som et karibisk karneval, og på «Ovmodmood» gjester ingen ringere enn det kule sørafrikanske bandet John Wizards. Tematikken med å dras mellom å søke tilbake til hjemstedet sitt og ville oppsøke hele den vide verden kommer kanskje tydeligst fram i låta «Diaspora», et begrep som handler om folkeslag som pleier kulturen sin selv om de har havnet langt fra opprinnelseslandet sitt.

Andreas Rotevatn synger, spiller trombone og tangenter, og skriver musikk. Han var initiativtaker for komponistorkesteret OJKOS, som han var nominert til Spellemann for og som han meldte seg ut av i fjor. Og som _trombonist-for-hire_ har han spilt med blant andre Jaga Jazzist, Cezinando og Fieh.

### Besetning

- Andreas Rotevatn // trombone, tangenter, sang
- Sander Nordahl // gitar
- Nikolai Hængsle // bass (tbc\*)
- Elias Tafjord // trommer
- tbc\* // vokal

_\* tbc = To Be Confirmed_
