---
imageAttribution: Marie Solheim
title: Fransson & Bø
shortTitle: Fransson & Bø
author: src/content/authors/kim-klev.mdx
tagline: Kruttsterk messingblåserduo kjent fra LEAH
venue: Piren Kulturrom
concertStartAt: 2025-06-27 11:00
spotifyUrl:
youtubeUrl:
sponsoredByBergesenstiftelsen: false # true hvis logoen til Bergesenstiftelsen skal vises, false hvis ikke
hideFromProgram: false # true hvis den skal skjules fra programsiden, false hvis den skal vises
hideFromArtistList: false # true hvis den skal skjules fra forsiden, false hvis den skal vises
releaseAt: 2025-03-20T08:00 # hvis satt, skjules fra forsiden til denne datoen
isFree: false # true hvis den er gratis, false hvis ikke
requiresFreeTicket: false # true hvis konserten er gratis, men krever gratisbillett
isPlaceholder: false
isMorgensolo: true
order: 10 # Rekkefølgen på forsiden. Lavere er bedre.
image: /2025/artist/fransson-og-bo.jpg
---

Hvordan kan man ha en solokonsert med to personer? På Mandaljazz er det kun fantasien som setter grenser, og vi er opptatt av å bryte ned sidrompa og gammeldagse naturlover. Derfor skal Kristina Aase Fransson og Emil Bø spille solokonsert sammen.

Neida… Morgensolo er vår serie med improviserte og utforskende formiddagskonserter, og er en uanstrengt oppvarming til den kommende festivaldagen, og som gjerne lar seg kombinere med både frokost og et morgenbad. Her slipper vi til musikere som har gjort seg bemerket som solister, som gjerne er folk som har en unik strek med sitt utvalgte instrument.

Kristina og Emil spiller ellers sammen i indiepopjazzbandet LEAH, som også opptrer på årets festival. Emil fra Drammen vant prisen for USBL Jazztalent under Oslojazz 2023, og har markert seg på en rekke områder, alt fra å stå i blåserrekka til kjente popband på store festivaler, til å gjøre oppsiktsvekkende solokonserter. Han har også et jern i ilden som bidragsyter i programkomiteen til Mandaljazz. De som deltok på vår minifestival på Cosmopolite i Oslo våren 2024 husker kanskje heiarop fra Andreas Røysum Ensemble, som kalte Emil for “the chosen one”.

Kristina fra Førde på sin side trakterer trompet, men er også en multiinstrumentalist og lydkunstner. Hun spilte solokonsert på Øyanatt i fjor, og er i undergrunnen kjent for livesett hvor hun maner fram elektroniske lydlandskaper hvor improvisasjon og klassisk musikk møtes. Hun er også primus motor i kvartetten Coincidences.

Kort sagt: Dette er to unge ildsjeler med rik fantasi og mye spennende på hjertet!
