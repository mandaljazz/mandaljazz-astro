---
imageAttribution: Jens Westbye
title: Analog aften
shortTitle: Analog aften
author: src/content/authors/eirik-kristensen.mdx
tagline: med Jens Westbye
venue: Dynamitten
concertStartAt: 2025-06-26 23:00
spotifyUrl:
youtubeUrl:
sponsoredByBergesenstiftelsen: false # true hvis logoen til Bergesenstiftelsen skal vises, false hvis ikke
hideFromProgram: false # true hvis den skal skjules fra programsiden, false hvis den skal vises
hideFromArtistList: false # true hvis den skal skjules fra forsiden, false hvis den skal vises
releaseAt: 2025-04-02T18:00 # hvis satt, skjules fra forsiden til denne datoen
isFree: true # true hvis den er gratis, false hvis ikke
requiresFreeTicket: false # true hvis konserten er gratis, men krever gratisbillett
isPlaceholder: false
isMorgensolo: false
isBestillingsverk: false
isNonConcertEvent: true
order: 20 # Rekkefølgen på forsiden. Lavere er bedre.
image: /2025/artist/analog-aften.jpg
---

Okei, la oss være ærlige. Det er bare torsdag, og vi forventer ikke at hele publikummet vårt skal dra på bar til langt på natt og høre på gammal soul spilt fra no gamle snurrepiperier fra loppemarked.

Men for de som ikke er helt mette/matte, de som har lyst på en rolig negroni på en koselig bar med høye bord, den gode samtalen™, oppdage no arabisk psych-musikk eller rett og slett bare har fomo:

Ta turen over brua (i vegvesenet skriver de konsekvent bru. Man skulle kanskje tro at bru er nynorsk og bro er bokmål. Men den gang ei, vegvesenet (veivesenet??) skriver bru også på bokmål. Ordet bru kom inn som et innslag fra dialektfloraen i Norge etter rettskrivingsreformen i 1917, så sannsynligvis finnes det et gammelt distriktspolitisk vedtak et sted i gatevesenets innstruks som sier at de skal skrive det med u. Dette kan du for eksempel bruke tid på å diskutere denne kvelden hvis du vil lese ferdig denne teksten) og ta til høyre bortover elvepromenaden til du kommer til Minadytten (Dynamitten heter det egentlig, men på SMOI blir det Minadytten. SMOI ja, det er et språk, som taxi (drosje?)-sjåførene utviklet her i Mandal for en ca. 100 år siden, les mer på <a class="link" href="https://no.wikipedia.org/wiki/Smoi">denne lenken</a>. Ups! Du leser kanskje på papir. Da kan du ikke klikke på noen link nei. Google it).

Hvertfall: Baren Dynamitten huser altså en såkalt analog aften denne aftenen. Her vil du bli bedre kjent med fenomenet Jens Westbye. Jens er Mandaljazz’ faste festivalfotograf, som har tatt bilder på hver eneste festival siden 2014. Han er også fast leietaker på Kulturfabrikken hvor han har fotostudio (les: Mandaljazz-backstage). Der finner du ham innhyllet i gammal afrosoul fra mahognihøyttalere og et glass brunt brennevin bak en kontorpult i teak. The man's got style.

Jens har en forkjærlighet for ting som er gammelt og ekte. Og er det ikke gammelt og skurrete nok, så forelder han det selv. Som for eksempel ved å ta opp lyden av vinylinnspillinger på en 70-talls båndopptaker. Dette er tilbake til fremtiden i revers! Ta deg en cocktail og oppdag noe nytt. Og gammelt. Og snakk om språk.
