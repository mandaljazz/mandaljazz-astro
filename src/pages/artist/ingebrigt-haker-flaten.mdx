---
layout: ../../layouts/ArtistLayout.astro
id: ingebrigt-haker-flaten
imageAttribution: Petra Cvelbar
imageType: jpg # jpg eller png
title: Ingebrigt Håker Flaten
shortTitle: Ingebrigt Håker Flaten
author: Eirik Kristensen
authorImage: eirik-kristensen.jpg
tagline: Kickstart festivalens siste dag med en bauta i norsk improvisasjonsmusikk
venue: Piren Kulturrom
concertStartAt: 2025-06-28T11:00
spotifyUrl: https://open.spotify.com/artist/5VhZ9FeiUCJn4CdxSYUkcE?si=2rM9uHisT0OrvT5whTN5ow
youtubeUrl: https://www.youtube.com/watch?v=ai37fVpz2wI
sponsoredByBergesenstiftelsen: false # true hvis logoen til Bergesenstiftelsen skal vises, false hvis ikke
hideFromProgram: false # true hvis den skal skjules fra programsiden, false hvis den skal vises
hideFromArtistList: false # true hvis den skal skjules fra forsiden, false hvis den skal vises
releaseAt: 2025-04-02T08:00 # hvis satt, skjules fra forsiden til denne datoen
isFree: false # true hvis den er gratis, false hvis ikke
requiresFreeTicket: false # true hvis konserten er gratis, men krever gratisbillett
isPlaceholder: false
isMorgensolo: true
order: 3 # Rekkefølgen på forsiden. Lavere er bedre.
---

Morgensolo er vår serie med improviserte og utforskende formiddagskonserter, og er en uanstrengt oppvarming til den kommende festivaldagen, og som gjerne lar seg kombinere med både frokost og et morgenbad. Her slipper vi til musikere som har gjort seg bemerket som solister, som gjerne er folk som har en unik strek med sitt utvalgte instrument.

Denne morgenen presenterer vi ingen ringere enn Ingo! Ingebrigt Håker Flaten. Du så ham kanskje på scenen som en av (landets kuleste) tre bassister på scenen med Gard Nilssens Supersonic Orchestra. Ingebrigt Håker Flaten er et navn man ikke kan unngå å få med seg hvis man frekventerer hippe jazzbuler, avant garde festivaler og er interessert i eksperimentell jazz. Det er litt som når du går en tur med en hund - plutselig har alle hund. Eller du får barn, og plutselig ser du kun barnevogner i hele parken. Du begynner å interessere deg for improvisasjon, og plutselig ser du Ingebrigt overalt!

Det er det også en god grunn til, for uten Ingebrigt ville vi ikke hatt band som det legendariske Atomic, (Exit) Knarr, Young Mothers og The Thing. Håker Flaten er en utforskende og grensesprengende improvisatør. Lytter man nøye, kan man oppleve en strøm av inspirasjon i sanntid utspille seg på scenen, med elementer fra 60-årenes amerikanske jazz, knurring og kraft fra rock, rytmisk spenst fra hip-hop og folkemusikk- og toner fra hele verden. Håker Flaten har fortjent vunnet spellemannsprisen to ganger med Atomic!

Denne morgenen får vi oppleve en bauta i norsk improvisasjonsmusikk i en intim setting. En bedre kickstart på festivalens siste dag klarer vi ikke tilby.
